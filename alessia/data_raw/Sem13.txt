1. Au valoare de adevăr următoarele afirmații:
a. Capacitatea de folosință a persoanei juridice are un conținut concret, determinat de obiectul de activitate al fiecărei persoane juridice; 
b. Filialele și sucursalele societăților comerciale sunt dezmembrăminte cu personalitate juridică ale societăților; 
c. Fondatorii determină, în mod generic, care va fi capacitatea de folosință a persoanei juridice ce se înființează. 


2. Capacitatea de folosinţă a persoanei juridice cu scop lucrativ este caracterizată de:
a. Generalitate și inalienabilitate; 
b. Intangibilitate;  
c. Specialitate.


3. Capacitatea de folosinţă a persoanei juridice:
a. Se dobândeşte, de regulă, de la data actului de înființare, de la data autorizării constituirii lor sau la data înregistrării, în funcţie dacă legea solicită sau nu formalitatea înregistrării acestora;
b. Poate îmbrăca următoarele forme: capacitatea deplină, capacitatea anticipată şi capacitatea reziduală;
c. Poate fi  transferată ca urmare a procedurii transformării persoanei juridice.


4. Sunt adevărate următoarele afirmaţii:
a. Capacitatea deplină de folosinţă a persoanei juridice de drept privat se dobândeşte, de regulă, de la momentul actului de înfiinţare a persoanei juridice;
b. Capacitatea anticipată de folosinţă permite persoanei juridice să îndeplinească condiţiile necesare pentru constituirea sa valabilă;
c. Capacitatea reziduală de folosinţă este necesara realizarii procedurii lichidarii persoanei juridice.


5. Sunt adevărate următoarele afirmaţii:
a. Persoanele juridice pentru care legea nu solicită înregistrarea, de regulă, dobândesc capacitate deplină de folosinţă de la data înfiinţării complete; 
b. Persoanele juridice nesupuse înregistrării, de regulă, nu au capacitate de folosinţă anticipată;
c. Capacitatea de folosinţă anticipată permite persoanei juridice să accepte o donaţie cu sarcină.


6. Sunt adevărate următoarele afirmaţii:
a. Capacitatea de folosinţă reziduală intervine la data rămânerii definitive a hotărârii de constatare sau declarare a nulităţii persoanei juridice;
b. Capacitatea de folosinţă reziduală intervine ca urmare a dizolvării persoanei juridice;
c. Capacitatea de folosinţă reziduală a persoanei juridice intervine ca urmare a procedurii fuziunii persoanei juridice.


7. Fac parte din conţiunutul capacităţii de folosinţă depline:
a. Drepturile şi obligaţiile ce au ca izvor acte juridice sau fapte juridice stricto sensu, licite sau ilicite;
b. Numai drepturile şi obligaţiile patrimoniale;  
c. Orice drepturi şi obligaţii pe care le poate avea şi o persoană fizică. 


8. Capacitatea de folosinţă a persoanei juridice este limitată de limite: 
a. Legale;
b. Naturale;
c. Administrative.


9. Sunt adevărate următoarele afirmaţii:
a. Capacitatea de folosinţă deplină a persoanei juridice încetează la momentul la care începe capacitatea de folosinţă reziduală;
b. Capacitatea de folosinţă deplină a persoanei juridice încetează la data la care încetează persoana juridică, în cazul divizarii totale a persoanei juridice;
c. Capacitate de folosinţă reziduală a persoanei juridice încetează odată cu încetarea personalităţii juridice a persoanei juridice.


10. Sunt adevărate următoarele afirmaţii:
a. Lipsa capacităţii de folosinţă a persoanei juridice este sancţionată cu nulitatea relativă, în cazul încălcării limitelor administrative ale acesteia, şi cu nulitatea absolută, în cazul încălcării limitelor naturale şi legale ale acesteia;
b. Depăşirea limitelor capacităţii de folosinţă este sancţionată cu nulitatea relativă a actelor juridice încheiate de persoana juridică; 
c. Lipsa capacităţii de folosinţă a persoanei juridice este sancţionată cu nulitatea absolută.


11. Au valoare de adevăr următoarele afirmații:
a. Capacitatea de exercițiu este specifică fiecărei forme de persoane juridice în parte;
b. Până la data constituirii organelor de administrare, exercitarea drepturilor și îndeplinirea obligațiilor care vizează persoana juridică se fac de către fondatori sau de către persoanele fizice sau juridice desemnate in acest scop;
c. Nu pot face parte din organele de administrare ale persoanei juridice persoanele fizice care nu au capacitate deplină de exercițiu. 


12. Au valoare de adevăr următoarele afirmații:
a. Hotărârile și deciziile luate de organele de conducere și administrare, în condițiile legii, ale actului de constituire sau ale statutului sunt obligatorii chiar și pentru cei care nu au luat parte la deliberare sau au votat împotrivă; 
b. Membrii organelor de conducere sau de admininistare care nu au participat la deliberare pot solicita anularea hotărârilor și deciziilor contrare legii, în termen de 15 zile de la data când le-a fost comunicată copia de pe hotărârea sau decizia în cauză; 
c. Nulitatea hotărârilor și a deciziilor contrare legii luate de organele de conducere și de administrare ale persoanei juridice poate fi solicitată numai de către organele de conducere și de administrare ale persoanei juridice. 


13. Sunt adevărate următoarele afirmaţii:
a. Actele juridice făcute de organele de administrare ale persoanei juridice, în limitele puterilor ce le-au fost conferite, sunt actele persoanei juridice înseși; 
b. Capacitatea deplină de exerciţiu deplină a persoanei juridice se dobândeşte la data constituirii organelor de administrare ale persoanei juridice;
c. Organele de administrare ale persoanei juridice au puterea de reprezentare a persoanei juridice. 


14. Au valoare de adevăr următoarele afirmații:
a. Persoana juridică răspunde pentru faptele licite și ilicite săvârșite de organele persoanei juridice, dacă acestea au legătură cu atribuțiile sau cu scopul funcțiilor încredințate; 
b. Față de terți, persoanele care fac parte organele persoanei juridice răspund și personal și solidar pentru faptele licite și ilicite pe care le-au săvârșit.
c. Dacă s-a hotărât introducerea acțiunii în răspundere împotriva administratorului, mandatul acestuia poate înceta ca urmare a solicitării în acest sens din partea organelor de conducere.


15. Au valoare de adevăr următoarele afirmații:
a. Capacitatea de exercițiu deplină a persoanei juridice încetează odată cu încetarea persoanei juridice sau la data la care se retrage organelor de administrare dreptul a reprezenta interesele persoanei juridice;
b. Ca regulă, actele juridice încheiate cu nerespectarea regulilor privind capacitatea de exercițiu a persoanei juridice sunt anulabile;
c. In conditiile legii, cu privire la actele juridice încheiate de organul de administrare cu depășirea atribuțiilor sale persoana juridică poate invoca inopozabilitatea actului juridic respectiv.


16. În ceea ce priveşte nulitatea persoanei juridice:
a. Cu excepţia situaţiei actului de înfiinţare, cauzele de nulitate a persoanei juridice nu pot fi decât exprese; 
b. Are ca principal efect încetarea persoanei juridice;
c. Produce efecte retroactive, respectiv de la momentul înfiinţării persoanei juridice.


17. Sunt cauze de nulitate absolută a persoanei juridice:
a. Lipsa actului de înfiinţare sau nerespectarea formei autentice a acestuia, în cazurile anume prevăzute de lege; 
b. Persoana juridică are un obiect de activitate contra bunelor moravuri;
c. Actul de înfiinţare nu prevede sediul sau obiectul de activitate a persoanei juridice. 


18. Sunt cauze de nulitate absolută a persoanei juridice:
a. Actul de înfiinţare nu prevede denumirea persoanei juridice;
b. Toti fondatorii sau asociaţii au fost, potrivit legii, incapabili, la data înfiinţării persoanei juridice; 
c. Nu s-a respectat numărul minim de fondatori sau asociaţi prevăzut de lege;


19. În ceea ce priveşte nulitatea persoanei juridice:
a. Ca regim juridic, aceasta urmează regimul juridic general în materie, respectiv nulitatea relativă poate fi acoperită în condiţiile legii, în timp ce nulitatea absolută, apărând un interes general, nu poate fi acoperită; 
b. În cazul în care numai unii dintre fondatori sau asociaţi au fost incapabili la momentul înfiinţării persoanei juridice, va interveni nulitatea relativă a persoanei juridice;
c. În cazul în care s-au încalcat dispoziţiile legale privind patrimoniul iniţial sau capitalul minim, subscris şi vărsat, intervine nulitatea absolută a persoanei juridice.


20. În ceea ce priveşte nulitatea persoanei juridice:
a. Nulitatea relativă poate fi invocată în termen de un an de la data înfiinţării sau înregistrării persoanei juridice; 
b. Efectele nulităţii se produc de la data la care hotărârea judecătorească de constatare sau declarare a nulităţii a devenit definitivă si determină faptul că persoana juridică intră în procedura de lichidare a acesteia;
c. Aceasta  nu afectează actele juridice încheiate de persoana juridică anterior momentului operării nulităţii vor rămâne valabil încheiate. 


