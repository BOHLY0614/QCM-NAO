1. Capacitatea de exerciţiu a persoanei fizice:
a. Este o parte a capacităţii civile;
b. Constă în aptitudinea persoanei fizice de a dobândi şi de a exercita drepturi civile şi de a-şi asuma şi executa obligaţii civile prin încheierea de acte juridic civile;
c. Are ca situaţie premisă existenţa capacităţii de folosinţă.


2. Sunt caractere juridice ale capacităţii de exerciţiu:
a. Legalitatea;
b. Generalitatea şi egalitatea;
c. Inalienabilitatea şi intangibilitatea.


3. Sunt lipsiti de capacitate de exerciţiu:
a. Minorii sub 14 ani;
b. Persoanele față de care a fost dispusă o măsură de ocrotire care a avut ca efect lipsirea de capacitate de exercițiu;
c. Persoanele dispărute.


4. Persoanele lipsite de capacitate de exerciţiu pot încheia singure, fără reprezentare următoarele acte juridice:
a. Acte de conservare;
b. Orice acte de dispoziţie;
c. Anumite acte juridice nepatrimoniale, expres prevăzute de lege.*


5. Reprezentantul legal al minorului lipsit de capacitate de exerciţiu poate încheia, singur, în numele minorului, următoarele acte juridice:
a. Acte de administrare, atât prin raportare la bunul pus în valoare, cât şi prin raportare la patrimoniu;
b. Acte de dispoziţie prin raportare la bun, dar acte de administrare prin raportare la patrimoniu;
c. Acte de dispoziţie, precum acte de înstrăinare, grevare cu sarcini reale, locaţiuni pe o durată mai mare de 5 ani.


6. Reprezentantul legal al minorului lipsit de capacitate de exerciţiu poate încheia, cu încuviinţarea instanţei de tutelă şi familie, în numele minorului, următoarele acte juridice:
a. Acte de grevare cu sarcini reale ale bunurilor minorului, în vederea garantării obligaţiilor minorului;
b. Contracte de donaţie, cu exceptia darurilor obișnuite, ce au ca obiect bunuri ale minorului;
c. Acte de grevare cu sarcini reale ale bunurilor minorului, în vederea garantării obligaţiilor altor persoane.


7. Lipsa capacităţii de exerciţiu încetează:
a. La împlinirea de către minor a vârstei de 14 ani;
b. Ca urmare a incetării capacităţii de folosinţă;
c. Ca urmare a ridicării măsurii de ocrotire ce a determinat lipsirea de capacitate de exercițiu, în cazul persoanei majore.


8. În ceea ce priveşte capacitatea de exerciţiu restrânsă:
a. Au această capacitate numai minorii între 14 şi 18 ani;
b. În baza acesteia, actele juridice de dispoziție cu privire la bunurile minorului pot fi încheiate doar prin reprezentant ;
c. Permite minorului să participe personal la încheierea de acte juridice.


9. Minorul cu capacitate de execirciţiu restrânsă poate realiza singur:
a. Acte de conservare;
b. Acte de administrare care nu sunt lezionare, care nu îl prejudiciază pe minor;
c. Exercitarea drepturilor şi executarea obligaţiilor rezultate din îndeletnicirile artistice sau sportive şi dispunerea de veniturile obţinute din acestea.


10. Minorul poate încheia, cu încuviinţarea ocrotitorului legal şi a cu cea instanţei de tutelă şi familie:
a. Legate, adică dispoziţii testamentare cu privire la oricare din bunurile sale;
b. Donaţii cu privire la bunurile sale imobile;
c. Instrăinarea unui imobil.


11. Capacitatea de exerciţiu restrânsă încetează:
a.  Ca regulă, la împlinirea vârstei de 18 ani;
b. Prin căsătorie, încheiată de minor în condiţiile legii;
c. Prin emanciparea minorului, în condiţiile legii;


12. Pentru persoanele fizice lipsite de capacitate de exerciţiu:
a.    Toate actele juridice se încheie  prin reprezentant legal, în condiţiile legii;
b.   Toate actele juridice se încheie prin reprezentant legal şi cu autorizarea instanţei de tutelă;
c.   Regula este că actele juridice se încheie de către reprezentantul legal şi, în mod excepţional, incapabilul poate încheia singur anumite acte juridice civile.


13. În ceea ce priveşte capacitatea de exerciţiu deplină:
a. Aceasta permite persoanei fizice să încheie actele juridice personal şi singură;
b. Aceasta se dobândește, ca regulă, la împlinirea vârstei de 18 ani;
c. Aceasta încetează ca urmare a desfiinţării căsătoriei, înainte ca persoana să atingă vârsta majoratului şi dacă acesta nu a fost de bună-credinţă la încheierea căsătoriei, cunoscând cauza de nulitate.


14. Donaţiile şi garantarea obligaţiilor altor persoane încheiate de reprezentantul sau de ocrotitorul legale în numele minorului:
a. Sunt lovite de nulitate relativă;
b. Sunt lovite de nulitate absolută;
c. Sunt valabile, dacă nu sunt lezionare pentru minor.


15. Actele de înstrăinare, de împărţeală şi de grevare cu sarcini reale făcute asupra bunurilor minorului de către reprezentantul sau ocrotitorul legal al minorului, fără încuviinţarea instanţei de tutelă;
a. Sunt lovite de nulitate absolută;
b. Sunt lovite de nulitate relativă;
c. Sunt valabile, dacă au profitat minorului. 


16. Actele încheiate între tutore sau soţul,o rudă în linie dreaptă ori fraţii ori surorile defunctului, pe de o parte, şi minorul, pe de altă parte sunt:
a. Lovite de nulitate absolută;
b. Lovite de nulitate relativă;
c. Sunt valabile.


17. Liberalităţile făcute medicilor, farmaciştilor sau altor persoane, în perioada în care, în mod direct sau indirect, îi acordau îngrijiri de specialitate dispunătorului pentru boala care este cauză a decesului:
a. Sunt anulabile;
b. Sunt lovite de nulitate absolută;
c. Sunt valabile, dacă medicul căruia îi este făcută liberalitatea este soţul fiului dispunătorului.


18. Nerespectarea regulilor privitoare la capacitatea de exerciţiu atrage:
a. Nulitatea relativă a actelor juridice;
b. Nulitatea absolută a actelor juridice şi restituirea integrală a ceea ce s-a prestat în temeiul actului juridic;
c. Nulitatea absolută a actelor juridice încheiate de minorul cu capacitate de exerciţiu restrânsă cu încuviinţarea ocrotitorului legal, dar în lipsa actului scris în care, ca formă ad validitatem, acest accord trebuia cuprins. 


19. Nulitatea relativă în cazurile nerespectării regulilor în legătură cu capacitatea:
a. Poate fi invocată de reprezentantul legal sau de ocrotitorul legal al minorului, de către consiliul de familie, de procuror, din oficiu sau la sesizarea instanţei de tutelă;
b. Poate fi invocată, pe cale de acţiune, de către minorul care împlinit vârsta de 14 ani şi, pe cale de excepţie, chiar şi de cei lipsiţi de capacitate de exerciţiu;
c. Pentru a putea fi invocată, trebuie făcută dovada prejudiciului. 


20. Emanciparea minorului de 16 ani:
a. Poate fi ceruta de catre minor, in prezenta unor motive temeinice;
b. Poate fi ceruta de catre ocrotitorul legal al minorului, in prezenta unor motive temeinice;  
c. Poate fi acordata de catre instanta de tutela in prezenta unor motive temeinice si numai daca exista acordul parintilor si al consiliului de familie.


21. Încuviințarea ocrotiorului legal la încheierea de către minorul între 14 și 18 ani a actelor juridice: 
a.  Trebuie sa fie data in forma scrisa, cu caracter ad validitatem; 
b.  Are efect general; 
c.  Se dă prealabil încheierii actului sau, cel mai târziu, la momentul încheierii acestuia. 


22. Actul juridic încheiat de un minor incapabil, care însă a declarat cocontractantului său că are capacitatea de exercițiu necesară pentru încheierea actului:
a. La cererea partii induse in eroare va fi menținut ca valabil pentru a-l sanctiona pe minor; 
b. Este nul absolut;
c. Este anulabil.


23. Lipsa discernământului la încheierea unui act juridic:
a. atrage nulitatea absolută a actului juridic;
b. atrage nulitatea relativă a actului juridic încheiat; 
c. poate fi dovedită cu orice mijloc de probă. 

