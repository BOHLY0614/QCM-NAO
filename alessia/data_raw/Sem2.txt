1. Drepturile personalităţii:
a. Sunt drepturi personal nepatrimoniale;
b. Pot fi exercitate prin reprezentant numai dacă există un consimţământ expres în formă autentică din partea titularului lor;
c. Nu pot face obiectul transmiterii succesorale.


2. Drepturile personalităţii:
a. Sunt incesibile, cu excepţia dreptului la imagine, a dreptului la voce şi a dreptului la nume;
b. Nu pot forma obiectul urmăririi silite pentru realizarea creanţelor creditorilor;
c. Nu se sting prin neutilizare, fiind imprescriptibile. 


3. Sunt drepturi ale personalităţii şi următoarele:
a. Dreptul la viaţă, la sănătate şi la integritate fizică şi psihică;
b. Dreptul la viaţă privată;
c. Dreptul la demnitate. 


4. Sunt principii care ocrotesc corpul uman:
a. Principiul inviolabilităţii corpului uman;
b. Principiul nepatrimonialităţii corpului uman;
c. Principiul interesului şi binelui fiinţei umane.


5. Principiul inviolabilităţii corpului uman:
a. Este expres prevăzut de Codul civil;
b. Constă în interzicerea, absolută şi fără excepţie, a oricărei intervenţii care ar fi de natură să lezeze integritatea corpului uman, funcţiile sale biologice sau psihice;
c. Îşi găseşte aplicare numai pe timpul vieţii persoanei fizice.


6. Pot fi făcute anumite intervenţii vătămătoare pentru integritatea fizică sau psihică a unei persoane, de exemplu:
a. Intervenţiile medicale făcute fără consimţământul pacientului în situaţii de urgenţă, când intervalul de timp până la obţinerea acordului ar pune în pericol ireversibil sănătatea şi viaţa pacientului;
b. Prelevarea şi transplantul de celule, ţesuturi şi organe umane;
c. Procrearea umana asistată medical.


7. În ceea ce priveşte prelevarea şi transplantul de celule, ţesuturi şi organe umane de la un donator în viaţă, acesta presupune:
a. Un consimţământ liber exprimat şi irevocabil din partea donatorului;
b. Un consimţământ liber exprimat şi prealabil procedurii;
c. Un consimţământ informat.


8. În ceea ce priveşte prelevarea şi transplantul de celule, ţesuturi şi organe umane de la un donator în viaţă, consimţământul donatorului cu privire la procedură trebuie să fie, printre altele:
a. Expres;
b. Exprimat  într-un act scris, sub forma înscrisului autentic;
c. Dat, de regula,  de către o persoană cu capacitatea de exerciţiu deplină.


9. Consimţământul dat la prelevarea de celule, ţesuturi şi organe umane:
a. Se concretizează într-un act juridic unilateral, esenţialmente gratuit şi solemn;
b. este revocabil;
c. este cuprins într-un contract autentic care este semnat deopotrivă de donator şi de primitor. 


10. Pot fi donatori de celule:
a. Toate persoanele cu capacitate deplină de exerciţiu;
b. Şi minorii, dacă este vorba despre celule stem hematopoietice medulare sau periferice şi cu respectarea condiţiilor impuse de lege pentru această situaţie;
c. Numai persoanele majore. 


11. În ceea ce priveşte prelevarea şi transplantul de celule, ţesuturi şi organe umane de la un donator decedat:
a. Aceasta poate fi realizată în baza consimţământului dat de către donator în timpul vieţii şi cuprins într-un act autentic notarial şi înscris în Registrul naţional al donatorilor de organe, ţesuturi şi celule;
b. Dacă donatorul şi-a exprimat refuzul scris în timpul vieţii, aparţinătorii nu mai pot consimţi la prelevare;
c. Dacă donatorul nu şi-a exprimat nici acordul şi nici refuzul din timpul vieţii cu privire la prelevare, acordul va fi dat, în ordine, de soţul supravieţuitor, descendenţii, ascendenţii, rudele colaterale până la al patrulea grad inclusiv.


