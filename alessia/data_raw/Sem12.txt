1.  Sunt atribute generale de identificare a persoanei juridice și următoarele: 
a. Firma; 
b. Numele persoanei juridice
c. Sediul și naționalitatea persoanei juridice.


2. Au valoare de adevăr următoarele afirmații:
a. Denumirea persoanei juridice de drept privat are ca sursă voința fondatorilor, care, cu repectarea condițiilor legii, stabilesc denumirea acesteia; 
b. Există cazuri în care denumirea persoanei juridice este data chiar prin lege; 
c. Dreptul persoanei juridice la denumire este unul ce are caracter nepatrimonial și este opozabil erga omnes, odată cu realizarea formalităților prevăzute de lege  în legătură cu aceasta. 


3. Au valoare de adevăr următoarele afirmații:
a. Denumirea persoanei juridice trebuie să fie unică și suficient de diferită pentru a reduce riscul de confuzie; 
b. Orice persoană juridică trebuie să dețină un sediu principal; 
c. Sediul persoanei juridice este stabilit de legea specială în materie.


4. Au valoare de adevăr următoarele afirmații:
a. O persoană juridică poate să își stabilească mai multe sedii secundare;
b. În ceea ce privește sediul principal, persoana juridică trebuie să încheie un act juridic prin care să dobândească, cel puțin, un drept de folosință asupra locului în care se stabilește sediul principal;
c. Decizia de schimbarea a sediului persoanei juridice poate fi luată de organul de administrare al persoanei juridice.


5. Au valoare de adevăr următoarele afirmații:
a. Codul civil instituie următoarea prezumție cu privire la sediul persoanei juridice -persoana juridică are naționalitatea statului pe al cărui teritoriu și-a stabilit, potrivit actului constitutiv, sediul social;
b. Firma persoanei juridice cu scop lucrativ este un atribut de identificare al acesteia constând în denumirea cu care persoana juridică se prezintă pe piață, respectiv sub care își exercită activitatea și sun care semnează; -
c. Marca este un element de identificarea apersoanei juridcie cu scop lucrative care constă într-un semn care poate fi reprezentat graphic și care are rolul de determina diferențierea produselor sau serviciilor acelei persoane juridice de cele ale altor persoane.


6. Persoana juridică:
a. Are capacitate civilă;
b. Este guvernată, la nivel de drept comun, de norme cu caracter supletiv, de prevederile Codului civil in această materie;
c. Dacă este de drept privat, ia naştere ca urmare a unui act de voinţă al unor subiecte de drept, în măsura în care actul de voinţă al acestora reprezintă o maniferstare în sensul alegerii uneia dintre formele de organizare reglementate de lege.  


7. Sunt persoane juridice de drept public:
a. Judeţele,comunele şi oraşele;
b. Consiliile judeţene;
c. Sindicatele.


8. Sunt adevărate următoarele afirmaţii:
a. Persoanele juridice se impart în persoane juridice cu scop lucrativ şi fără scop lucrativ în funcţie de criteriul potrivit căruia acestea realizează sau nu profit din activitatea desfăşurată;
b. Persoanele juridice fără scop lucrativ, datorită specificului lor, nu pot desfăşura activităţi cu caracter patrimonial;
c. Persoanele juridice fără scop lucrativ sunt calificate drept profesionisti în sensul dat acestora de art. 3 (2) Cod civil.


9. Sunt adevărate următoarele afirmaţii:
a. Filialele sunt societăţi comerciale cu personalitate juridică;
b. Filialele vor avea regimul juridic al formei de societate în care s-au constituit;
c. Persoanele juridice fără scop lucrativ pot avea doar acele drepturi şi obligaţii civile care sunt necesare pentru realizarea scopului stabilit prin lege, actul de constituire sau statut.


10. Sunt adevărate următoarele afirmaţii:
a. Elementele constitutive ale persoanei juridice sunt: organizare de sine stătătoare, patrimoniu propriu, scop moral şi licit; 
b. Elementele constitutive ale persoanei juridice  trebuie să existe in mod cumulativ, acestea fiind necesare, dar şi suficiente pentru existenţa valabilă a persoanei juridice;
c. Existenţa elementele constitutive ale persoanei juridice este premisa dobândirii personalităţii juridice de către persoana juridică. 


11. În ceea ce priveşte scopul constituirii persoanei juridice:
a. Trebuie să fie determinat de către fondatori; 
b. Acesta vizează şi specificul activităţii pe care persoana urmează să o desfăşoare;
c. Include şi orice activităţi accesorii sau conexe obiectivelor stabilite sau obiectului de activitate indicat prin actul constitutiv.


12. Sunt adevărate următoarele afirmaţii:
a. Persoanele juridice de drept public se înfiinţează, de principiu, prin lege;
b. Sunt persoane juridice şi organizaţiile legal înfiinţate care, deşi nu sunt declarate de lege persoane juridice, îndeplinesc toate condiţiile prevăzute de art. 187 Cod civil;
c. Persoana juridică participă în nume propriu la circuitul civil şi răspunde pentru obligaţiile asumate cu bunurile proprii, afară de cazul în care prin lege s-ar dispune altfel.


13. În ceea ce priveşte înfiinţarea persoanei juridice:
a. Modurile înfiinţării persoanei juridice sunt supuse principiului legalităţii;
b. Persoanele juridice se înfiinţează prin actul de înfiinţare al organului competent, prin actul de înfiinţare al celor care o constituie sau în orice alt mod prevăzut de lege, în funcţie de persoana juridică care se înfiinţează;
c. Aceasta presupune, în cazul persoanelor juridice de drept privat, existenţa unui act de înfiinţare – act juridic civil pentru a cărui valabilitate trebuie îndeplinite toate condiţiile de fond cerute pentru încheierea valabilă a oricărui contract.


14. Au valoare de adevăr următoarele afirmaţii:
a. Persoanele juridice de drept public se înfiinţează  și printr-un act de înfiinţare, act admistrativ, realizat de către un organ al administraţiei publice centrale sau locale;
b. Ca regulă, persoana juridică se înființează pe durată determinată, cu posibilitate de prelungire a acesteia în mod periodic;
c. În cazul în care persoanele juridice de drept public nu sunt înfiinţate printr-un act administrativ de înfiinţare, ci printr-o înfiinţare directă în temeiul legii, legea în cauză trebuie să fie cel puţin o lege organică.


15. În ceea ce priveşte actul de înfiinţare al persoanei juridice:
a. Acesta este un act juridic bilateral sau multilateral, iar nu şi unilateral, persoanele juridice cuprinzând manifestarea de voinţă a mai multor subiecte de drept;
b. Acesta poate fi cuprins şi în cadrul unui testament;
c. Acesta trebuie să cuprindă declaraţia neechivocă de voinţă a fondatorilor cu privire la înfiinţarea unei persoane juridice.


16. În ceea ce priveşte înregistrarea persoanei juridice:
a. Aceasta se poate face la cerere, sau, în anumite cazuri, din oficiu;
b. Poate să îndeplinească fie un rol constitutiv al persoanei juridice, fie un rol de opozabilitate faţă de terţi;
c. Neîndeplinirea formalităţilor de înregistrare de către fondatorii sau reprezentanţii persoanei juridice supuse înregistrării atrage răspunderea solidară a acestora, dacă aceste formalităţi trebuiau cerute de aceste persoane.


