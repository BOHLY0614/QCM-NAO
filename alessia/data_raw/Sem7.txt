1. Numele:
a. Este un atribut de identificare a persoanei fizice;
b. Individualizează persoana fizică în familie şi în societate;
c. Este un drept personal nepatrimonial, alături de domiciliu și de starea civilă.


2. În ceea ce priveşte numele:
a. Acestuia îi corespunde obligaţia general negativă de a nu i se aduce atingere; 
b. Este caracterizat de inalienabilitate, imprescriptibilitate, unitate şi universalitate; 
c. Nu poate, de principiu, să fie exercitat prin reprezentare. 


3. Numele de familie:
a. Este determinat prin lege; 
b. Se dobândeşte prin efectul filiaţiei; 
c. Poate fi modificat numai prin efectul schimbării stării civile. 


4. În ceea ce priveşte numele de familie al copilului din căsătorie:
a. Dacă părinţii au un nume de familie comun, în mod imperativ, copilul va primi acest nume;
b. Dacă părinţii nu au nume comun, copilul va primi numele rezultat din înţelegerea părinţilor în acest sens, respectiv unul dintre numele părinţilor, numele lor reunite sau un alt nume asupra căruia părinţii au căzut de accord; 
c. Dacă părinţii nu un nume comun, iar aceştia nu se înţeleg cu privire la numele copilului, va hotărî instanţa de tutelă şi familie.


5. În ceea ce priveşte numele de familie al copilului din afara căsătoriei:
a. Acesta, dacă la momentul naşterii are filiaţia stabilită numai faţă de un părinte, atunci va primi numele de familie al acestui părinte; 
b. Acesta, dacă la momentul naşterii are filiaţia stabilită faţă de ambii părinţi, atunci va primi numele stabilit potrivit regulilor specifice situaţiei copilului din căsătorie, cazul în care părinţii nu au un nume de familie comun; 
c. Dacă este vorba despre un copil născut din părinţi necunoscuți, acesta va purta numele atribuit prin dispoziţia primarului localităţii în a cărei rază teritorială a fost găsit sau unde s-a constat părăsirea copilului.


6. Modificarea numelui de familie intervine ca urmare a:
a. Unei schimbări în filiaţia persoanei fizice;
b. Unei schimbări determinate de instituţia adopţiei şi de instituţia căsătoriei;
c. Voinţei titularului dreptului la nume în cazul în care acesta invocă motive temeinice, cum ar fi faptul că numele său conţine expresii indecente.


7. Sunt adevărate următoarele afirmaţii:
a. dacă este stabilită filiaţia prin recunoaştere faţă de cel de-al doilea părinte, copilul, ca urmare a acordului părinţilor, sau, în lipsa acestuia, ca urmarea a hotărârii instanţei de tutelă, va putea lua numele părintelui faţă de care s-a stabilit ulterior filiaţia; 
b. dacă este admisă acţiunea în tăgăduirea paternităţii, copilul devine, de regulă, copil din afara căsătoriei, şi va prealua numele pe care mama acestuia îl avea la data la care hotărârea judecătorească de admitere a tăgăduirii de paternitate a rămas definitivă; 
c. ca urmare a încuviinţării adopţiei, copilul dobândeşte numele de familie al celui care adoptă. 


8. Au valoare de adevăr următoarele afirmaţii:
a. Ca urmare a adopţiei, va putea fi modificat numai numele copilului, iar nu şi prenumele acestuia; 
b. Ca urmare a adopţiei unei persoane căsătorite, aceasta, dacă are nume comun cu soţul său sau, dacă nu are un nume comun cu soţul, nu mai poate să dobândească numele persoanei sau familiei care a adoptat-o decât dacă există consimţământul expres al soţului celui adoptat; 
c. Încetarea căsătoriei nu determină modificarea numelui soţului supravieţuitor. 


9. Au valoare de adevăr următoarele afirmaţii:
a. Desfacerea căsătoriei determină, de regulă, ca soţii să revină la numele avut înainte de căsătorie; 
b. Desfiinţarea căsătoriei prin nulitate determină întotdeauna revenirea soţilor la numele avut înainte de căsătorie, independent de buna sau reaua lor credinţă şi independent de existenţa vreunei înţelegeri în sens contrar din partea soţilor; 
c. Ca urmare a desfacerii căsătoriei, prin excepţie, dar numai în prezenţa acordului celuilalt soţ, soţii pot păstra numele preluat de la celălalt soţ la momentul încheierii căsătoriei. 


10. Schimbarea numelui pe cale administrativă:
a. Poate să privească atât numele de familie, cât şi prenumele şi se realizează prin decizie administrativă; 
b. Este posibilă numai dacă persoana interesată prezintă motive temeinice în acest sens; 
c. Se realizează prin completarea unei cereri ce se publică în Monitorul Oficial şi care poate fi atacată cu opoziţie de orice personă interesată în termen de 45 de zile la publicarea cererii în Monitorul Oficial. 


11. Emiterea dispoziţiei de admitere sau de schimbare pe cale administrativă a numelui este data, în funcţie de caz, de: 
a. Preşedintele consiliului local;
b. Preşedintele consiliului judeţean;
c. Primarul general al municipiului Bucureşti.


12. Prenumele:
a. Are ca rol principal identificarea persoanei fizice în cadrul familiei;
b. Se concretizează într-un drept absolut, personal, inalienabil, imprescriptibil şi universal;
c. Se stabileşte la data înregistrării naşterii, pe baza declaraţiei de naştere, părintele sau părinţii fiind cei care, în limitele dispuse de lege, au libertatea de a-l alege. 


13. Pseudonimul:
a. Este caracterizat de autodesemnare; 
b. Pentru a putea fi folosit trebuie îndeplinite formalităţile prevăzute de lege în acest sens; 
c. Nu este obligatoriu. 


14. Porecla:
a. Este atribuită de alte persoane unei persoane fizice şi nu are valoare juridică; 
b. Poate fi folosită în documente oficiale; 
c. Nu este ocrotită de lege.


15. Au valoare de adevăr următoarele afirmații:
a. Dispoziția de schimbare a numelui pe cale administrativă produce efecte de la data emiterii ei de către persoanele prevăzute de lege; 
b. În cazul în care soţii s-au învoit să poarte în timpul căsătoriei un nume de familie comun, pentru schimbarea acestuia este necesar consimţământul celuilalt soţ; 
c. Dispoziţia de schimbare a numelui produce efecte juridice de la data înscrierii menţiunii corespunzătoare pe marginea actului de naştere.


16. Au valoare de adevăr următoarele afirmații:
a. Minorul care a împlinit vârsta de 14 ani poate solicita singur schimbarea numelui pe cale administrativă; 
b. Pentru persoana pusă sub o măsură de ocrotire care a lipsit-o de capacitate de exercițiu, cererea de schimbare a numelui se face de către tutore, cu încuviințarea autorităţii tutelare; 
c. Orice persoană interesată poate face opoziţie la cererea de schimbare a numelui, în termen de 30 de zile de la publicarea extrasului din cererea de schimbare a numelui în Monitorul Oficial al României, Partea a III-a; 


17. Au valoare de adevăr următoarele afirmații:
a. Schimbarea numelui de familie al unuia dintre soţi nu are efect asupra numelui de familie al celuilalt soţ; 
b. Dovada schimbării numelui se face cu dispoziţia de admitere a schimbării numelui sau cu certificatul eliberat de serviciul public, pe baza dispoziţiei de admitere a schimbării numelui;
c.  Persoana căreia i s-a respins motivat cererea de schimbare a numelui nu mai poate face o nouă cerere de schimbare a numelui. 


18. Au valoare de adevăr următoarele informații:
a. În cazul în care adopția încetează, de regulă, adoptatul va redobândi numele pe care l-a avut înainte de încuviințarea adopției; 
b. Ca urmare a încheierii căstoriei, în ceea ce privește numele, soții au posibilitatea ca unul dintre ei să își păstreze numele avut înainte de căsătorie, iar celălalt să poarte numele lor reunite; 
c. Copilul adoptat dobândește prin adopție numele celui care îl adoptă.


19. În ceea ce privește retranscrierea numelui de familie:
a. Aceasta poate fi solicitată în cazul în care numele sau prenumele persoanei în cauză a fost înregistrat în actele de stare civilă tradus în altă limbă decât cea maternă ori cu ortografia altei limbi<
b. Cererea cu privire la retranscriere se depune la serviciul public care are în păstrare registrul de stare civilă şi se aprobă de către primar;
c. Efectele retranscrierii numelui se produc numai cu privire la persoana care a solicitat retranscrierea. 

