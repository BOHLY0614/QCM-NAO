
1. În ceea ce privește reorganizarea persoanei juridice:
a. Aceasta este operațiunea juridică în care sunt implicate cel puțin două persoane juridice;
b. Printre efectele acesteia se numără și înființarea sau modificarea persoanei juridice;
c. Poate avea ca efect chiar și încetarea persoanei juridice.


2. Au valoare de adevăr următoarele afirmații:
a. Fuziunea, divizarea și transformarea sunt forme ale reorganizării persoanei juridice;
b. Organul competent să decidă reorganizarea este cel care a decis și înființarea persoanei juridice respective;
c. De regulă, reorganizarea se realizează cu respectarea condițiilor prevăzute de lege pentru dobândirea personalității juridice.


3. Au valoare de adevăr:
a. Fuziunea are, deopotrivă, un efect creator și un efect extinctiv;
b.  Prin intermediul fuziunii se poate ca în locul mai multor persoane juridice distincte să rămână o singură persoană juridică sau să apară o singură persoană juridică nouă; 
c. Fuziunea este o operațiune juridică ce presupune, pentru a ei realizare, existența cel puțin a două persoane juridice.*


4. Au valoare de adevăr următoarele afirmații:
a. Ca urmare a fuziunii prin absorbție persoanele juridice absorbite își încetează existența, urmând ca o nouă persoană juridică, ce trebuie înființată cu acest scop, să preia patrimoniul celor dintâi;
b. Ca urmare a fuziunii prin absorbție poate avea loc o modificare în structura organizatorică a persoanei juridice absorbante;
c. Contopirea constă în acea formă a fuziunii prin intermediul căreia două sau mai multe persoane juridice existente se dizolvă, în timp ce, simultan, în locul lor ia naștere o nouă persoană juridică, prin preluarea elementelor persoanelor juridice care s-au contopit.  


5. În ceea ce privește divizarea persoanei juridice:
a. Divizarea totală determină întotdeauna încetarea persoanei juridice supuse divizării;
b. Divizarea totală are întotdeauna și un efect creator;
c. Divizarea totală constituie regula în materia reorganizării prin divizare.


6. Au valoare de adevăr următoarele afirmații:
a. Divizarea parțială nu conduce niciodată la încetarea persoanei juridice supuse divizării;
b. În urma divizării totale, în legătură cu patrimonial persoanei juridice care a încetat, Codul civil prevede o normă cu caracter supletiv, potrivit căreia, acest patrimoniu se împarte în mod egal între persoanele juridice dobânditoare; - art. 237 alin. 1 Cod civil;
c. În cazul divizării, fiecare dintre persoanele juridice dobânditoare va răspunde pentru obligațiile legate de bunurile care formează obiectul drepturilor dobândite integral.


7. Au valoare de adevăr următoarele afirmații:
a. De regulă, transformarea este o formă de reorganizare specific persoanelor juridice de drept public;
b. Prin intermediul transformării persoanei juridice se poate decide modificarea scopului urmărit de persoana juridică;
c. În urma transformării persoanei juridice, în locul unei singure persoane juridice apar una sau mai multe persoane juridice distincte.


8. Au valoare de adevăr următoarele afirmații:
a. Transformarea persoanei juridice produce, de regulă, în mod concomitent, un efect extinctiv și un efect creator de persoană juridică;
b. În cazul divizării persoanei juridice, ca regulă, repartizarea contractelor se va face urmărindu-se ca executarea fiecărui contract în parte să fie realizată de către o singură persoană juridică dobânditoare;
c. Ca urmare a reorganizării persoanei juridice, contractele încheiate în considerarea calității persoanei juridice supuse reorganizării își vor înceta efectele.


9. Au valoare de adevăr următoarele afirmații:
a. Actele prin care s-a hotărât reorganizarea pot fi atacate, de regulă, prin opoziție, de către creditori și de orice alte persoane interesate; - a se vedea art. 243 alin. 1 Cod civil
b. De regulă, opoziția la actul de reorganizare are efect suspensiv de executare;
c. Soluționarea opoziției la actul de reorganizare este de competența organelor de conducere ale persoanei juridice.


10. Au valoare de adevăr următoarele afirmații:
a. Dacă urmare a reorganizării au loc și transmiteri de drepturi reale asupra bunurilor imobile, actul de reorganizare trebuie să fie redactat sub forma înscrisului autentic;
b. Transmisiunea patrimonială implicată de procedura reorganizării persoanei juridice se produce ca urmarea a voinței fondatorilor sau a asociaților în acest sens;
c. În cazul fuziunii persoanei juridice, transmiterea patrimonială este una cu caracter universal.


11. Sunt cauze de dizolvare și următoarele:
a. Împlinirea termenului pentru care s-a constituit persoana juridică;
b. Scopul pentru care s-a înființat persoana juridică a fost realizat;
c. Ca urmare a hotârârii organelor competente.


12. În funcție de natura cazurilor de dizolvare, dizolvarea este:
a. Dizolvare în temiul unor cauze generale și dizolvare în temeiul unor cauze speciale; 
b. Dizolvare voluntară;
c. Dizolvare forțată.


13. Au valoare de adevăr următoarele afirmații:
a. Dizolvarea este întotdeauna urmată de lichidare;
b. Numirea lichidatorului este realizată întotdeauna de către organele de conducere;
c. Dacă scopul pentru care persoana juridcă a fost creată nu mai poate fi îndeplinit, aceasta va fi supusă dizolvării.


