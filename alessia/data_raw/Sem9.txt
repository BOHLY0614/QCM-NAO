1. Sunt categorii de persoane fizice care sunt supuse ocrotirii prin mijloace de drept civil:
a. Minorii;
b. Numai cea a minorilor lipsiți de ocrotire părintească  ;
c. Persoanele fizice capabile aflate în anumite situaţii speciale.


2. Autoritatea părintească:
a. Este ansamblul de drepturi şi de îndatoriri care privesc, deopotrivă, persoana copilului şi bunurile acestuia;
b. Aparţine, de regulă, în mod egal, ambilor părinţi.
c. Dacă există părinţi, este întotdeauna execitată de către aceştia.


3. Sunt principii ale autorităţii părinteşti si următoarele:
a. Exercitarea atribuţiilor derivate din autoritatea părintească numai în interesul superior al minorului;
b. Confuziunea patrimoniilor părinţilor cu cel al minoruilui, pentru o mai bună gestionare a celui din urmă;
c. Regimul juridic caracterizat de egalitate juridică între copilul din căsătorie, cu cel adoptat şi cu cel din afara căsătoriei.


4. Sunt principii ale autorităţii părinteşti şi următoarele:
a. Egalitatea părinţilor în exercitarea autorităţii părinteşti;
b. Exercitarea autorităţii părinteşti în mod independent de către părinţi, fără posibilitatea statului să intervină în ceea ce priveşte modul de exercitarea a acesteia;
c. Încetarea exercitării autorității părinteşti la dobândirea capacităţii de exerciţiu depline de către copil.


5. Sunt principii ale autorităţii părinteşti şi următoarele:
a. Egalitatea şanselor şi nediscriminarea;
b. Celeritatea în luarea oricărei decizii cu privire la copil;
c. Interpretarea sistematică a fiecărei norme juridice referitoare la drepturile copilului în raport cu ansamblul reglementărilor din acreastă materie.


6. În ceea ce priveşte autoritatea părintească:
a. Regula este că, după desfacerea căsătoriei, aceasta revine şi este exercitată în mod egal de ambii părinţi;
b. Regula este că, după desfacerea căsătoriei, aceasta revine unuia dintre părinţi, în principal, şi celulilalt, în subsidiar, aşa cum a prevăzut instanţa de judecată;
c. Aceasta poate fi exercitată şi de părintele minor ce are vârsta de 14 ani, atât cu privire la bunurile copilului, cât şi cu privire la persoana copilului.


7. În ceea ce priveşte autoritatea părintească:
a. Aceasta presupune două laturi: latura personală şi latura patrimonială a copilului.
b. Aceasta va fi exercitată de către un singur părinte în cazul în care celălalt se află în imposibilitate de a-şi exprima voinţa;
c. Neîndeplinirea sau îndeplinirea defectuoasă a autorităţii părinteşti poate atrage răspunderea civilă delictuală pentru fapta proprie şi, în funcţie de situaţie, sancţiunea decăderii din drepturile părinteşti.


8. În ceea ce priveşte tutela minorului:
a. Este instituţia juridică ce cuprinde ansamblul normelor juridice care regelementează ocrotirea minorului de către o altă persoană decât părinţii, sub supravegherea, controlul şi îndrumarea permanentă a instanţei de tutelă;
b. Este, de regulă, o sarcină gratuită;
c. Aceasta este o instituţie juridică ce este reglementată de norme juridice ce au caracter imperativ.


9. Sunt caractere juridice ale tutelei şi următoarele:
a. Facultativitatea;
b. Personalitatea, cu excepţia situaţiei în care tutorele decedează, iar tutela va fi exercitată în continuare de către moştenitorii tutorelui;
c. Unicitatea.


10. Sunt principii ale tutelei şi următoarele:
a. Generalităţii tutelei şi exercitării acesteia exclusiv în interesul superior al minorului;
b. Autonomiei patrimoniale dintre tutore şi minor;
c. Controlului permanent exercitat de stat asupra tutelei.


11. Tutela se deschide şi în următoarele situaţii:
a. Unul dintre părinţi este decăzut din drepturile părinteşti;
b. Ambii părinţi sunt dispăruţi, declaraţi judecătoreşte morţi, necunoscuţi sau benefciază de tutelă specială sau de consiliere judiciară;
c. De regulă, la încetarea adopţiei.


12. În ceea ce priveşte tutela:
a. Tutorele este o persoană fizică cu capacitate deplină de exerciţiu;
b. Persoana juridică nu poate fi tutore;
c. Aceasta se instituie de instanţa de tutelă de la domiciliul minorului.


13. Le este interzis să fie tutore:
a. Celui decăzut din exerciţiul drepturilor părinteşti;
b. Cel înlăturat prin înscris autentic sau prin testatament de către părintele care exercită singur, în momentul morţii, autoritatea părintească;
c. Cel aflat în stare de insolvabilitate.


14. În ceea ce priveşte consiliul de familie:
a. Este constituit de către instanţa de tutelă la cererea persoanelor interesate şi exercită atribuţii de supraveghere a activităţii exercitate de către tutore sau de către părinţi în ceea ce priveşte atribuţiile acestora cu privire la minor;
b. Acordă avize consultative, la solicitarea tutorelului sau a instanţei de tutelă, şi emit decizii în cazurile prevăzute de lege;
c. Este compus din 3 membri permanenţi şi 2 supleanţi;


15. În ceea ce priveşte consiliul de familie:
a. Actele juridice încheiate de către tutore în lipsa avizului consultativ al consiliului de familie sunt lovite de nulitate absolută, iar cele încheiate de către tutore cu nerespectarea avizului consultativ atrag răspunderea tutorelui;
b. Sarcina de membru în consiliul de familie este personală şi nu trece asupra moştenitorilor;
c. Sarcina de membru de familie este facultativă şi întotdeauna gratuită.


16. În ceea ce priveşte tutorele:
a. Desemnarea acestuia poate fi făcută în mod valabil de către părintele minorului, prin act unilateral sau prin contract de mandat, încheiate în formă autentică, sau, după caz, prin testament şi poate fi revocată oricând de către părinte, chiar şi printr-un înscris sub semnătură privată;
b. Numirea tutorelui se face întotdeauna de către instanţa de tutelă, chiar dacă acesta a fost desemnat de către părinte;
c. Sub rezerva respectării dispoziţiilor prevăzute pentru cazul în care desemnarea tutorelui a fost făcută prin contract de mandat, numirea tutorelui se face cu acordul acestuia, de către instanţa de tutelă, în camera de consiliu, prin încheiere definitivă şi cu ascultarea obligatorie a minorului care împlinit vârsta de 10 ani.


17. Atunci când desemnarea tutorelui s-a făcut prin contract de mandat, cel desemnat tutore nu poate refuza numirea decât pentru motive expres prevăzute de lege, anume:
a. De către cel care vârsta de 60 de ani împliniţi;
b. De către femeia însărcinată, de către mama unui copil mai mic de 8 ani sau de către cel care creşte şi educă 2 sau mai mulţi copii;
c. De către cel care, din cauza bolii, a infirmităţii, a felului activităţilor desfăşurate sau din alte motive întemeiate, nu ar putea să îndeplinescă această sarcină.


18. Încheierea de numire a tutorelui:
a. Se comunică în scris tutorelui;
b. Se afişează la sediul instanţei de tutelă;
c. Se afişează la sediul primăriei de la domiciliul minorului.


19. În ceea ce priveşte exercitarea tutelei de către tutore:
a. Înainte de întocmirea inventarului asupra bunurilor minorului, tutorele nu poate face, în numele minorului, decât acte de conservare şi acte de administrare ce nu suferă întârziere;
b. Tutorele stă în justiţie pentru orice cerere sau acţiune referitoare la administrarea bunurilor minorului;
c. Tutorele are îndatorirea de a-l reprezenta pe minor în actele juridice, dar numai până când acesta împlineşte vârsta de 14 ani.


20. În ceea ce priveşte măsurile şi actele juridice încheiate de către tutore:
a. Tutorele poate încheia singur, fără avize sau autorizare, actele de conservare şi actele de administrare;
b. Tutorele are nevoie de avizul consiliului de familie pentru măsurile cu privire la persoana minorului;
c. Tutorele nu poate, fără avizul consiliului de familie şi autorizarea instanţei de tutelă, să facă acte de înstrăinare, împărţeală, ipotecare ori de grevare cu alte sarcini reale a bunurilor minorului, să renunţe la drepturile patrimoniale ale acestuia sau să înceheie în mod valabil orice alte acte ce depăşesc dreptul de administrare, sub sancţiunea nulităţii relative.


21. În ceea ce priveşte tutela:
a. Tutorele nu poate, în numele minorului, să facă donaţii, sub sancţiunea nulităţii absolute;
b. Tutorele nu poate, în numele minorului, să garanteze obligaţiile altei persoane;
c. Sub sancţiunea nulităţii relative, sunt interzise actele juridice încheiate între tutore, soţul, o rudă în linie dreaptă ori fraţii sau surorile tutorelui, pe de o parte, şi minor, pe de altă parte.


22. În ceea ce priveşte exercitarea tutelei:
a. Tutorele este dator să prezinte anual instanţei de tutelă o dare de seamaă despre modul cum s-a îngrijit de persoana minorului şi despre administrarea bunurilor acestuia;
b. Tutorele este obligat, la cererea instanţei de tutelă, să dea oricând dări de seamă despre felul cum s-a îngrijit de minor, precum şi despre administrarea bunurilor acestuia;
c. Tutorele este dator să prezinte anual instanţei de tutelă o dare de seamă despre modul în care îşi exercită activitatea, cu excepţia situaţiei în care părinţii minorului, cu ocazia desemnării sale ca tutore, i-au acordat o dispensă în acest sens. 


23. Tutela încetează
a. Când se stabileşte filiaţia minorului faţă de cel puţin un părinte; 
b. Prin reapariţia a cel puţin unuia dintre părinţii dispăruţi;
c. Prin declararea judecătorească a mortii minorului aflat sub tutelă.


24. Tutela încetează:
a. Prin moartea minorului;
b. La dobândirea capacităţii depline de exerciţiu de către minor;
c. În cazul morţii tutorelui.


25. Tutorele:
a. Este îndepărtat din tutelă din cauza săvârşirii unui abuz, din cauza săvârşirii unei neglijenţe grave ori a unor fapte care îl fac nevrednic de a fi tutore sau dacă nu îşi îndeplineşte corespunzător sarcina;
b. Este înlocuit, la cerere, dacă, pe parcursul tutelei, tutorele împlineşte vârsta de 60 de ani;
c. La încetarea din orice cauză a tutelei, acesta sau moştenirii acestuia sunt datori ca, în termen de 30 de zile, să prezinte instanţei de tutelă o dare de seamă generală. 


26. În ceea ce priveşte răspunderea tutorelui minorului:
a. Acesta va răspunde în temeiul răspunderii civile delicttuale pentru fapta proprie atunci când, prin acţiunile sau inacţiunile sale, cauzează minorului un prejudiciu;
b. Acesta va răspunde în temeiul răspunderii civile delictuale pentru fapta altuia pentru faptele ilicite cauzatoare de prejudicii săvârşite de către minor;
c. În cazul acesta va săvârşi faţă de minor rele tratatmente, faţă de el va fi angajată răspunderea penală.








