1. Dreptul la demnitate:
a. Se concretizează şi într-un principiu constituţional;
b. Este reglementat expres de Declaraţia Universală a Drepturilor Omului şi de Codul civil;
c. Cuprinde în conţinutul său onoarea şi reputaţia.


2. Dreptul la imagine:
a. Este consacrat  expres de Constituţie şi de Codul civil;
b. Cuprinde în conţinutul său înfăţişarea fizică şi vocea persoanei;
c. Potrivit Codului civil este un drept al personalităţii, ca natura juridică.


3. În ceea ce priveşte dreptul la imagine:
a. Acesta presupune existenţa obligatorie a capacităţii depline de exerciţiu, pentru a putea fi exercitat;
b. În virtutea acestuia și în condițiile legii, titularul său poate interzice sau impiedica reproducerea, în orice mod, a înfăţişării sale fizice ori a vocii sale;
c. În virtutea acestuia și în condițiile legii, titularul său poate interzice sau impiedica utilizarea reproducerii, în orice mod, a înfăţişării sale fizice ori a vocii sale. 


4. În ceea ce priveşte exerciţiul şi limitele dreptului la propria imagine:
a. O persoană poate consimţi la reproducerea înfăţişării sale fizice ori a vocii sale;
b. Consimţământul dat pentru reproducerea imaginii sau a vocii unei persoane implică, deopotrivă, şi acordul pentru difuzarea oricăreia dintre acestea;
c. Dovada existenţei consimţământului la reproducerea infaţişării fizice sau a vocii unei persoane trebuie făcută de către persoana care reproduce imaginea.


5. Consimţământul dat pentru reproducerea imaginii sau a vocii unei persoane:
a. Trebuie să fie obligatoriu expres;
b. Poate să fie şi tacit;
c. De regulă, se prezumă.


6. Consimţământul dat pentru reproducerea imaginii sau a vocii unei persoane:
a. Trebuie să fie neviciat;
b. Are valoare numai pentru o situaţie anume precizată, cu excepţia situaţiei în care imaginea va fi utilizată din nou de aceeaşi publicaţie.
c. se prezumă că este dat pentru captarea unei imagini corecte a persoanei.


7. Sunt adevărate următoarele afirmaţii:
a. acordul se poate prezuma cu privire la captarea imaginii în timp ce persoana participă la anumite evenimente cu caracter public;
b. acordul este prezumat la captarea şi/sau difuzarea imaginii în timp ce persoana îşi exercită profesia sau o activitate publică;
c. consimţământul, odată dat cu privire la captarea si/sau difuzarea imaginii, nu mai poate fi revocat.


8. Au valoare de adevăr următoarele informaţii:
a. exercitarea dreptului la imagine este absolută;
b. în vederea folosirii dreptului la propria imagine, titularul poate transmite folosirea imaginii     sale, în vederea publicării, prin încheierea unui contract;
c. libertatea de exprimare constituie o limită a dreptului la imagine.


9. Potrivit Codului civil, sunt limite ale drepturilor personalităţii:
a. atingerile care sunt permise de lege;
b. atingerile care sunt permise de convenţiile şi pactele internaţionale privitoare la drepturile omului la care România este parte;
c. exercitarea drepturilor şi libertăţilor constituţionale cu bună-credinţă şi cu respectarea pactelor şi convenţiilor la care România este parte;


10. Dreptul la respectarea vieţii private:
a. este prevăzut şi ocrotit de Constituţie şi de Codul civil;
b. Este ocrotit şi garantat de Convenţia Europeană a Drepturilor Omului la art. 8;
c. Potrivit viziunii CEDO, dreptul la respectarea vieţii private cuprinde și: dreptul persoanei la respectarea vieţii private, intime, personale, dreptul acesteia la viaţa privată socială, dreptul persoanei la identitate biologică, dreptul persoanei la identitatea sexuală și cea de gen şi dreptul persoanei la un mediu înconjurător sănătos.

 