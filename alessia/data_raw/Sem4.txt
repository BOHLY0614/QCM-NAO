1.	Sunt sancţiuni ce pot fi aplicate în cazul încălcării drepturilor personalităţii şi cauzării de prejudicii nepatrimoniale ca urmare a acestei încălcări:
a.	Măsurile reparatorii de natură nepatrimonială ;
b.	Măsurile reparatorii de natură pecuniară;
c.	Măsurile provizorii luate de către instanţa de judecată şi mijloacele de apărare defensive utlizate de către persoana prejudiciată. 


2.	Potrivit prevederilor Codului civil, persoana fizică ale cărei cărei drepturi nepatrimoniale au fost încălcate ori ameninţate poate cere instanţei de judecată:
a.	Interzicerea faptei ilicite, dacă aceasta este iminentă;
b.	Încetarea şi interzicerea încălcării pentru viitor, dacă aceasta este în curs de desfăşurare;
c.	Constatarea caracterului ilicit al faptei săvârşite, dacă tulburarea pe care aceasta a     produs-o subzistă.


3.	Cel care  a suferit o încălcare a drepturilor personalităţii poate cere instanţei de judecată:
a.	Obligarea autorului, pe cheltuiala sa, la publicarea hotărârii de condamnare;
b.	Despăgubiri sau o reparaţie patrimonială pentru prejudiciul nepatrimonial cauzat, cu condiţia ca vătămarea să fie imputabilă autorului faptei prejudiciabile;
c.	Despăgubiri sau o reparaţie patrimonială pentru prejudiciul nepatrimonial cauzat, chiar dacă vătămarea nu este imputabilă autorului faptei prejudiciabile, deoarece în cazul drepturilor personalităţii, prin excepţie, nu trebuie dovedită vinovăţia autorului prejudiciului.


4.	Sunt acţiuni defensive la care poate apela persoana fizică ale cărei cărei drepturi nepatrimoniale au fost încălcate ori ameninţate:
a.	Acţiunea în prevenirea atingerii sau interzicerea săvârşirii faptei ilicite;
b.	Acţiunea în încetarea atingerii dreptului personalităţii;
c.	Acţiunea în constatarea caracterului ilicit al faptei săvârşite.


5.	Acţiunea în prevenirea atingerii sau interzicerea săvârşirii faptei ilicite:
a.	va fi admisă numai dacă atingerea dreptului nepatrimonial al persoanei nu s-a realizat încă, dar este iminentă;
b.	este o acţiune prescriptibilă în termenul general de prescripţie;
c.	poate fi exercitată şi în cazul încălcării dreptului nepatrimonial prin exercitarea dreptului la liberă exprimare.


6.	În ceea ce priveşte acţiunea în încetarea atingerii dreptului personalităţii:
a.	Pentru a putea fi utlizată, este necesar să fie vorba despre o încălcare instantanee a dreptului personalităţii;
b.	Pentru a fi admisă, este necesară dovedirea vinovăţiei autorului încălcării;
c.	Aceasta îndeplineşte şi o funcţie reparatorie patrimonială.


7.	În ceea ce priveşte măsurile provizorii pentru apărarea drepturilor personalităţii:
a.	Acestea se concretizează în interzicerea încălcării sau încetarea ei în mod provizoriu şi în luarea măsurilor necesare pentru a asigura conservarea probelor;
b.	Pentru ca măsurile provizorii să poată să fie luate, reclamantul trebuie să facă dovada credibilă că acţiunea de încălcare a dreptului personalităţii riscă să îi cauzeze un prejudiciu şi că aceasta este ilicită, actuală sau iminentă;
c.	Pot implica în sarcina reclamantului obligaţia de a da o cauţiune în cuantumul fixat de instanţă, sub sancţiunea încetării de drept a măsurilor dispuse.


8.	În ceea ce priveşte prejudiciul cauzat de o măsură provizorie nefondată:
a.	Acesta trebuie reparat din oficiu de către reclamant;
b.	Reclamantul va fi ţinut să îl repare, la cererea părţii interesate, dacă acţiunea de fond este respinsă ca neîntemeiată;
c.	Reclamantul va putea fi ţinut să îl repare în toate cazurile în care acţiunea de fond este respinsă ca neîntemeiată, chiar dacă acesta nu a fost în culpă ori a avut o culpă uşoară. 


9.	Sunt caractere juridice generale ale capacităţii civile:
a.	Legalitatea;
b.	Inalienabilitatea şi intangibilitatea;
c.	Caracterul generic şi abstract.


10.	Sunt caractere juridice ale capacităţii de folosinţă:
a.	Legalitatea şi generalitatea; 
b.	Inalienabilitatea şi intangibilitatea;
c.	Egalitatea, universalitatea şi caracterul abstract. 


11.	În ceea ce priveşte timpul legal al concepţiunii unui copil:
a.	Acesta este situat între a 300-a şi a 180-a zi dinaintea naşterii copilului şi este de 121 de zile;
b.	Este prezumat juris tantum de către legislator;
c.	Este prezumat juris et de jure de către legislator.


12.	Sunt îngrădiri ale capacităţii de folosinţă:
a.	Decăderea din exerciţiul drepturilor părinteşti;
b.	Interzicerea minorului de a dona şi de a garanta obligaţiile altei persoane;
c.	 Situaţiile liberalităţilor făcute de medicilor, farmaciştilor sau altor persoane, în perioada în care, în mod direct sau în mod indirect, îi acordă îngrijiri de specialitate dispunătorului pentru boala care etse cauză a decesului.


13.	În ceea ce priveşte persoana dispărută:
a.	Acesta este prezumată relativ că este în viaţă;
b.	Acesta este prezumată absolut că este în viaţă;
c.	Acesta beneficiază de capacitate de folosinţă.


14.	În ceea ce priveşte declararea judecătorească a morţii:
a.	Acesta poate fi făcută numai la cererea rudelor şi soţului persoanei dispărute;
b.	Aceasta, pentru cazul prevăzut de art. 49 din Codul civil, poate fi făcută dacă au trecut cel puţin 2 ani de la data primirii ultimelor informaţii sau indicii din care rezultă că era în viaţă;
c.	Acesta poate fi făcută la cererea oricărei persoane interesate.


15.	În ceea ce priveşte declararea judecătorească a morţii:
a.	Instanţa competentă este judecătoria, de principiu, de la ultimul domiciliu al celui dispărut;
b.	Poate fi realizată şi în lipsa vreunui termen de la dispariţie, dacă este sigur că decesul s-a produs, deşi cadavrul nu poate fi găsit sau după trecerea unui termen de 6 luni, dacă dispariţia a avut loc în împrejurări deosebite;
c.	Are efect declarativ.


16.	În ceea ce priveşte declararea judecătorească a morţii:
a.	Data morţii este cea la care hotărârea judecătorească rămâne definitivă;
b.	Data morţii este cea pe care instanţa o stabileşte în cadrul hotărârii;
c.	Data morţii este cea de la data introducerii cererii de declarare judecătorească a morţii. 


17.	În ceea ce priveşte declararea judecătorească a morţii:
a.	Aceasta are ca efect pierderea capacităţii de folosinţă de către cel declarat judecătoreşte mort;
b.	Aceasta are ca efect deschiderea succesiunii celui în cauză;
c.	Acesta are ca efect stingerea drepturilor viagere şi a celor dobândite intuitu personae de către cel declarat judecătoreşte mort. 


18.	În ceea ce priveşte anularea hotărârii declarative de moarte:
a.	Aceasta poate fi cerută în termenul general de prescripţie;
b.	Acesta se va realiza de către instanţa care a pronunţat hotărârea;
c.	Aceasta determină recuperarea statului juridic de către cel cauză, cu respectarea drepturilor dobândite de către terţii de bună-credinţă.


