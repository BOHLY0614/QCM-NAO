1. Capacitatea de folosință se dobândește de către persoana fizică: 
a. prin căsătorie; 
b. la împlinirea vârstei de 18 ani; 
c. la nașterea persoanei. 




2. Principiul infans conceptus se aplică: 
a. copilului născut și viabil; 
b. drepturilor copilului nenăscut; 
c. drepturilor copilului născut viu. 




3. Constituie o cauză de încetare a capacității de folosință a persoanei fizice: 
a. punerea sub interdicție; 
b. modificarea stării civile; 
c. decesul. 
 



4. Persoana fizică dobândește capacitatea de folosință: 
a. de la concepție, în ceea ce privește latura activă a acestei capacități; 
b. de la naștere; 
c. la împlinirea vârstei de 14 ani; 
d. la împlinirea vârstei de 18 ani. 




5. Timpul legal al concepțiunii este stabilit de lege: 
a. între a trei suta și a o sută optzecea zi dinaintea nașterii copilului; 
b. între 360 și 100 de zile înainte de nașterea copilului; 
c. potrivit convenției părților. 




6. Declararea judecătorească a morții: 
a. este condiționată de declararea prealabilă a dispariției persoanei fizice; 
b. nu este condiționată de declararea prealabilă a dispariției persoanei fizice; 
c. poate fi precedată de declararea prealabilă a dispariției persoanei fizice; 
d. niciun răspuns corect. 



7. Moștenitorul de rea-credință este obligat să restituie, ca urmare a anulării hotărârii 
declarative de moarte: 
a. numai bunurile; 
b. bunurile și fructele culese; 
c. bunurile, fructele culese și pe care le-ar fi putut culege, deși nu le-a cules în realitate. 




8. Capacitatea de exercițiu anticipată se dobândește: 
a. la naștere; 
b. la împlinirea vârstei de 14 ani; 
c. la împlinirea vârstei de 16 ani, prin hotărâre judecătorească; 
d. din momentul concepțiunii. 




9. Punerea sub interdicție a persoanei fizice poate avea loc: 
a. după împlinirea vârstei de 14 ani; 
b. indiferent de vârstă; 
c. după împlinirea vârstei de 18 ani. 




10. Capacitatea deplină de exercițiu încetează: 
a. prin divorț; 
b. pentru soțul de rea-credință, în cazul anulării căsătoriei putative; 
c. în cazul constatării nulității absolute a căsătoriei. 




11. În cazul copiilor din afara căsătoriei, ai căror părinți nu conviețuiesc, autoritatea 
părintească se exercită: 
a. numai de către părintele la care locuiește copilul; 
b. conform înțelegerii părinților, de către ambii părinți; 
c. de către unul din părinți, potrivit hotărârii instanței de tutelă. 




12. Instituirea tutelei minorului are loc: 
a. dacă ambii părinți sunt decăzuți din exercițiul drepturilor părintești; 
b. în urma aplicării unei sancțiuni penale ambilor părinți; 
c. dacă părinții sunt divorțați. 




13. Curatela minorului se instituie: 
a. în cazul contrarietății de interese între minor și părinți; 
b. în cazul contrarietății de interese între minor și ocrotitorul legal; 
c. în cazul căsătoriei minorului cu vârsta între 14 și 18 ani. 




14. Măsura supravegherii specializate se ia cu privire la: 
a. minorul neglijat de părinți sau abandonat; 
b. minorul de 13 ani care a săvârșit o faptă penală; 
c. minorul cu vârsta cuprinsă între 14 și 18 ani care a săvârșit o faptă penală cu 
discernământ. 




15. Ca urmare a punerii sub interdicție: 
a. încetează capacitatea civilă a interzisului; 
b. încetează capacitatea de exercițiu a interzisului; 
c. se instituie tutela interzisului. 




16. Curatela incapabilului se instituie cu privire la: 
a. persoanele vârstnice; 
b. minorii care nu au împlinit 14 ani; 
c. persoanele puse sub interdicție. 




17. Numele este dobândit de către persoana fizică: 
a. prin acte cu titlu gratuit; 
b. prin moștenire; 
c. ca efect al filiației. 




18. Reședința persoanei fizice este: 
a. locuința secundară și temporară a persoanei fizice; 
b. locuința familiei după căsătorie; 
c. locuința permanentă și principală a persoanei fizice. 




19. Sunt persoane juridice de drept public: 
a. asociațiile și fundațiile; 
b. cultele religioase; 
c. unitățile administrativ-teritoriale. 




20. Capacitatea de folosință anticipată a persoanei juridice este posibilitatea: 
a. de a-și asuma obligații și de a dobândi drepturi în vederea înființării sale; 
b. de a dobândi drepturile necesare constituirii valabile; 
c. de a dobândi drepturi și de a-și asuma obligații conform obiectului de activitate. 




21. Desemnarea administratorului persoanei juridice se face prin: 
a. hotărârea asociaților; 
b. actul constitutiv sau prin decizia de înființare; 
c. lege specială. 




22. Actele juridice încheiate de administrator cu depășirea limitelor mandatului: 
a. nu sunt opozabile terților; 
b. pot fi ratificate de către persoana juridică; 
c. angajează persoana juridică în mod valabil, dacă, la momentul încheierii actului, terții 
nu cunoșteau această limitare. 




23. Dacă a fost cauzat un prejudiciu terților în executarea mandatului organelor de 
conducere și de administrare, răspunderea revine: 
a. numai persoanei juridice; 
b. numai organelor de conducere, respectiv, de administrare; 
c. răspunderea este solidară între persoana juridică și organele sale. 




24. Reorganizarea persoanei juridice constă în: 
a. fuziunea, divizarea ori transformarea persoanei juridice; 
b. schimbarea consiliului de administrație; 
c. modificarea sistemului de administrare. 




25. Persoanele juridice se dizolvă de drept: 
a. prin hotărârea instanței de judecată; 
b. prin trecerea timpului stabilit ca durată de funcționare; 
c. prin imposibilitatea realizării obiectului de activitate.

