1. Domiciliul:
a. Este un atribut de identificare a persoanei fizice care o individualizează pe aceasta în spaţiu, prin indicarea unui loc având această semnificaţie juridică;
b. Este un atribut de identificare a persoanei fizice de care legea leagă anumite efecte, cum ar fi regula deschiderii succesiunii la ultimul domiciliu al defunctului sau regula plăţii cherabile, respectiv plata se face la domiciuliul creditorului de la data încheierii contractului;
c. Este acolo unde persoana fizică declară că are locuinţa principală, în cazul domiciliului de drept comun.


2. În funcţie de modul de stabilire, domiciliul este:
a. Domiciliu voluntar;
b. Domiciliu legal;
c. Domiciliu ales.


3. În ceea ce priveşte domiciliul de drept comun:
a. Are ca titular numai persoane care au capacitate deplină de exerciţiu;
b. Pentru a putea fi schimbat, persoana fizică trebuie să prezinte anumite motive temeinice;
c. Este caracterizat de faptul că, la un anumit moment în timp şi spaţiu, o persoană nu poate avea decât un singur domiciliu.


4. În ceea ce priveşte domiciliul legal:
a. Este stabilit prin voinţa titularului său;
b. Este o măsură de ocrotire a anumitor persoane fizice;
c. Coincide cu domiciliul de drept comun al persoanei care exercită ocrotirea.


5. Au domiciliu legal:
a. Minorul;
b. Persoana pusă sub tutela speciala;
c. Persoana dispărută dacă aceasta este ocrotită prin curatelă, iar curatorul este în drept să o reprezinte.


6. În ceea ce priveşte domiciliul legal:
a. Acesta se va schimba ca urmare a schimbării domiciliului de drept comun al reprezentantului sau ocrotiorului legal;
b. Acesta se va schimba ca urmare a schimbării persoanei care exercită reprezentarea sau ocrotirea;
c. Încetează la data la care încetează cauza ocrotirii.


7. Au valoare de adevăr următoarele afirmații:
a. Pentru minorii de 14 ani, proba domiciliului legal se face cu actul de identitate al celui ce exercită ocrotirea minoruluiși cu actul care atestă calitatea de ocrototor legal;
b. Minorul căsătorit are domiciliu de drept comun; 
c. De regulă, odată cu atingerea vârstei majoratului, domiciliul legal devine domiciliul de drept comun al persoanei în cauză;


8. În ceea ce priveşte domiciliul ales:
a. Acesta este locul stabilit prin acordul de voinţe al părţilor în vederea executării actului juridic în acel loc sau pentru soluţionarea litigiului sau comunicarea actelor de procedură;
b. Alegerea acestuia trebuie făcută în scris sau, în anumite situaţii, se prezumă;
c. Natura juridică a acestuia este, de principiu, cea de convenţie accesorie.


9. Au valoare de adevăr următoarele afirmații:
a. Chiar dacă alegerea domiciliului a fost realizată exclusiv în favoarea unei dintre părți, alegerea acestuia concretizându-se într-un act juridic bilateral, pentru a se putea renunța la beneficiul său, este nevoie de acordul ambelor părți;
b. În vederea îndeplinirii procedurii comunicării actelor specifice unui litigiu, persoanele care locuiesc în străinătate au obligația de a indica un domiciliu ales în România;
c. Domiciliul ales poate coexista cu domiciliul de drept comun.


10. În ceea ce priveşte domiciliul profesional:
a. Acesta este un domiciliu specializat al unui întreprinzător persoană fizică;
b. Acesta presupune ca întreprinzătorul persoană fizică să facă o alegere între domiciliul professional şi domiciliul de drept comun;
c. Îşi găseşte aplicare atât cu privire la raporturile patrimoniale, cât şi cu privire la cele nepatrimoniale ale acesteia.


11. Reşedinţa:
a. Este un atribut de identificare în spaţiu a persoanei fizice, prin indicarea locuinţei vremelnice şi temporare, iar, în cazul în care domiciliul nu este cunoscut, reşedinţa va fi considerată domiciliu;
b. Prezintă, asemeni domiciliului, caracter de stabilitate;
c. Este facultativă, dar nu este caracterizată de unicitate.


12. Starea civilă:
a. Este mijlocul de identificare a persoanei fizice prin indicarea calităţilor personale având această semnificaţie, potrivit legii.;
b. Este determinată prin lege;
c. Este sinonimă cu “posesia de stat”.


13. Posesia de stat:
a. Reprezintă starea de fapt  ce rezultă din întrunirea a trei elemente: nomen, tractatus şi fama;
b. Prezumă că starea civilă corespunde realităţii;
c. Dacă este întărită de existenţa unui act de stare civilă căruia îi corespunde, dă naştere la o prezumţie legală absolută de existenţă a acelei stări civile.


14. Sunt caractere juridice ale stării civile:
a. Legalitatea, universalitatea, indisponibilitatea;
b. Indisponibilitatea şi imprescriptibilitatea;
c. Indivizibilitatea.


15. În ceea ce priveşte acţiunile de stare civilă:
a. Sunt acele acţiuni care au ca obiect elemente de stare civilă;
b. După obiectul sau scopul pe care îl urmăresc, acţiunile de stare civilă sunt: acţiuni în reclamaţie de stat, acţiuni în contestaţie de stat şi acţiuni în modificare de stat;
c. Acestea, de regulă,  sunt imprescrptibile extinctiv deoarece apără un drept personal nepatrimonial.


16. Sunt acţiuni în reclamaţie de stat:
a. Acţiunea în stabilirea paternităţii;
b. Acţiunea în tăgada paternităţii;
c. Acţiunea în nulitatea căsătoriei sau a adopţiei.


17. Sunt acţiuni în modificare de stat:
a. Acţiunea în nulitatea recunoaşterii voluntare de maternitate sau de paternitate;
b. Acţiunea în desfacerea adopţiei sau acţiunea în desfacerea căsătoriei;
c. Acţiunea prin care se solicită schimbarea sexului. 


18. În ceea ce priveşte acţiunile de stare civilă:
a. Acestea, dacă sunt în reclamaţie de stat, în contestație de stat sau în modificare de stat, au efecte retroactive;
b. Acestea pot fi pornite numai de titularul stării civile;
c. Au ca efect, dacă sunt admise, modificare unui element al stării civile.


19. Au valoare de adevăr următoarele afirmaţii:
a. Anularea, completarea sau modificarea actelor de stare civilă şi a menţiunilor înscrise pe acestea se poate face numai în temeiul unei hotărâri judecătoreşti definitive;
b. Reconstituirea actelor de stare civilă se poate face, la cerere sau din oficiu, dacă registrele de stare civilă au fost pierdute sau distruse, în totalitate sau în parte sau dacă actul de stare civilă a fost întocmit în străinătate şi nu poate fi procurat certificatul sau extrasul de pe acest act;
c. Actele de stare civilă sunt înscrisuri autentice.


20. Au valoare de adevăr următoarele afirmații:
a. Actele de stare civilă întocmite de o persoană care a exercitat în mod public atribuțiile de ofițer de stare civilă, cu respectarea tuturor prevederilor legale, dar fără să aibă calitatea de ofițer de stare civilă, sunt, de regulă,  anulabile, urmând a fi refăcute de un ofițer de stare civilă copetent;
b. În situația în care există două hotărâri judecătorești succesive pronunțate în legătură cu aceleași element al stării civile și care prevăd soluții contrare, prima hotărâre își pierde efectele la data rămânerii definitive a celei de-a doua hotărâri ;
c. Hotărârea judecătorească dată cu privire la starea civilă a unei persoane are efecte inter partes.



